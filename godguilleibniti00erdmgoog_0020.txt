xw ¹ ΡηΑΕεΑτια

dissimulationem3 alium hic atque in illa indicat disciplinarum seriem, metaphysicam, ibi
omissam , introducit eandemque cum theologia conjungit. Cum mentionem etiam faciat
Matheseos suae generalis, equidem cum Hanoverae legerim autographum idemque tran·-
scriptum possideam quod, octo complectens folia, inscriptum est: »Idea libri, cui titulus
-erit Elementa nova matheseos universalis, c - diu haesitavi utrum insererem an non.
Sed cum sit fragmentum mancum , praesertim vero cum tota ejus indoles sit mathema·
tica, omisi. Sunt Hanoverae tam multa autographa mathematica nondum edita, ut non
possim quin sperem sore ut mathematicum editorem reperiant, cui hoc etiam eden-
dum relinquatur.

XVI. Guilielmi Pacidii initia et specimina scientiae generalis. Pro·-
dit exordium autorem juvenilem. Inscriptionem ego fragmento indidi, quo operis pro-
missi initia auctor lectoribus offert.

XVII. In specimina Pacidii introductio historica. Hanc dedi inscriptio-
nem fragmento Leibnitiano, quo aliter ac supra exorditur. Multa praeter hoc vidi sche-
dia , quibus iisdem fere verbis eadem quae hic narrantur, ita ut credam , Leibnitium si-
quidem opus illud edidisset, hoc sere modo exorsurum fuisse. Ceterum hoc fragmentum
mea opinione multo post ea conscriptum est, quae supra attulimus. Suadet hoc non
solum scripturae species, suadent imprimis hae juventutis memoriae, quibus aetas pro-
vectior delectari solet. · Nescio an e fine hujus fragmenti conjiciam, Leibnitium cum
scriberet jam hausisse regiae aulae aerem.

XVIII. Fundamenta calculi ratiocinatoris, fragmentum ab ipso Leibnitio ita
inscriptum. ostenditur hic quomodo scientia universalis cum usu signorum seu linguae
charactericae cohaerere ipsi visa sit.

ι XIX. Non inelegans specimen demonstrandi in abstractis. Titulus ab

ipso Leibnitio inscriptus, postea obliteratuS, juvenilem prodit aetatem. Quanti ipse autor
hanc commentationem aestimaverit e correctionibus patet, quibus diversis temporibus
(ut literarum species prodit) eam castigavit.

XX. Addenda ad specimen calculi universalis, eodem sere tempore quo
specimen illud conscripta esse literarum species testatur. Neque argumentum repugnat.

XXI De veritatibus primis. Hanc commentationem etsi seriore tempore eon-
scriptam puto tamen ob argumenti similitudinem hoc loco posui. Eandem secutus sum
rationem in edendis

XXII. Definitionibus logicis, quae nondum antehac typis expressae erant.
Quibus

XXIII. Difficultates quasdam logicas, a Raspio jam editas, subjunxi. -—

XXIV. Extrait d'une lettre a Mt. Bayle. Hanc epistolam, anno MDCLXXXVII.
conscriptam, quam ipse Leibnitius memorat, scribens: -La loi de continuite, que j'ai intro-
-duite, et dont j'ai fait la premiere mention dans les nouvelles dela republique des lettres‚· —-·
Dutensii editio non exhibet. Equidem eam inserui cum illa lex naturae de qua tamquam a se
inventa saepius sibi gratulatur noster, hic primum exposita sit. Accedit ut demonstratio-
nibus mathematicis abstineat ad virum scribens etsi sagacissimum, matheseos tamen im-
peritum.

