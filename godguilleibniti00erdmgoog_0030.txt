xxxl PRAEFA'rro.

lum substantiale phaenomena realizans e Leibnitii , quo ‚ -a cum hucusque contendisset,
corpora nihil esse nisi monades multas simul perceptas, et perceptionis obscuritate
in acervum extensum conversas, i. e. ι- phaenomena bene fundata sicut iridem,- ideo-
que -uon substantias sed substantiata ,· — organica certe corpora in veras substantias
transformare conatus est noster. Non ignoro quidem sententiam eorum , imo assentio,
qui docent hoc ·vinculum substantiale„ ideoque etiam idealismi desertionem, maxima ex
parte extortam esse Leibnitio argumentis theologiciS, cum metueret ne corpus Christi in
Eucharistia merum phaenomenon redderetur3 sed tamen, quae hic inseruimus, ostendunt,
praeter illam alias etiam ei apparuisse in sytemate suo difficultates.

LXVIII. Ad reverendissimum Patrem Des Bosses epistolae quatuor.
Cf. quae ad art. LXII notavimus.

LXIX. Re'ponse aux objections, que l’auteur du livre de la connaissance
de soi-meme a faites contre le systeme de l'harmonie preetablie. Quam
responsionem Patri Lamio datam Ludovicius et post eum Dutensius primum vulgatam esse
contendunt in Diariis doctorum Gallorum (Journ. des Savans) mensis Maj. MDCCIX3 sed
accuratius locus indicatur in indice operum Leibnitianorum , quem una cum vita Leib-
nitii a Jaucourto scripta Theodicaeae editor AmstelodamensiS‚ secundae hujus operis
editioni adjecit. Legitur enim in diariorum· Supplementis anni MDCCIX mens. Jun.

LXX. Ad reverendissimum Patrem Des Bosses epistolae duae. V. an·
notata ad art„ LXII.

LXXI. commentatio de anima brutorum, a Kortholto in collectione epistola-
rum primum edita, et anno MDCCX, nescio quam recte, adscripta, inde a Dutensio e-
ditioni inserta.

LXXII. Epistola ad Vagnerum de vi activa eorporis, de anima, de ani-

ma brutorum, anno MDCCX conscripta itidem ex Kortholti epistolarum collectione in
Dutensii editionem recepta.

LXXIII. Essais de Theodicee sur la bonte de Dieu‚ la liberte de l'homme
et l'origine du mal. Tentamina theodicaeae anno MDCCX primum edita sunt, etsi
multo ante concepta, imo, ut ex epistola quadam Leibnitiana elucet, anno MDCCVII paene
confecta erant. Quorum editionem secundam Amstelodamensem (1747 12mo.) secuti su-
mus in· transscribendo. Dutensius suae editioni versionem latinam a Patre Des Bosses
factam inseruit eamque inter opera theologica exhibet. At praeter illam quam jam saepius
monuimus separandi philosophica a non philosophicis difficultatem, multa erant quae libris phi·
Iosophicis potissimum hunc adnumerandum esse suaderent. Quippe in nullo fere scripto tam
strenue illud quod semper laudat· principium melioris s. rationis sufficientis ventilat, in
quo principio Leibnitii philosophiam maxima ex parte niti neminem latet3 itaque non mirum
quod in controversia cum Clarkio agitata etiam atque etiam theodicaeam laudat tamquam
illud opus quo de hoc principio quaestio absoluta sit. Accedit quod huic ipsi operi debe-
mus alterum librum qui universum Leibnitii systema accuratissime delineat. Etenim cum
Princeps Eugenius explicationes quasdam quaesiisset theodicaeam spectantes, Leibnitius
Monadologiam, seu ·Theses- conscripsit, iisque adnotationes adspersit quibus loci theo-
dicaeae allegantur. Quum itaque gravissimus Leibnitii libellus philosophicus tamquam

