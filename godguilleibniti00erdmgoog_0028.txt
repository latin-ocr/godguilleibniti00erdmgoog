xxu Ρ R A E F A Τ 1 Ο.
produnt. Addidi huic epistolae excerpta quaedam ex epistolis ad Bernoullium datis qui--

bus amico Mathematico accuratius explicat principia sua de vera virium aestimatione.

LIX. Nouveaux essais sur l'entendement humain par l’auteur du sy-
steme de l'harmonie preetablie, quibus edendis Raspius optime de philosophia me-
ruit. Quod meritum pluris etiam aestimabis cum videris autographum Leibnitii tam parvis
’ saepe literis conscriptum et correctionibus adeo abundans ut perdifficile sit lectu.
Hoc opus conscriptum esse anno MDCClV, (typothetae errore in nostra editione inscriptum
est 1703) facile demonstrari potest. Scribit Leibnitius Remondio ita (v. p. 703. nostrae edi-
tionis): »11 (Mt. Hugony) a vu aussi mes reflexions assez etendues sur l'ouvrage de Mr.

-Locke qui traite de l'entendement de l'.homme Mais je me suis degofite de publier des

urefutations des auteurs morts, quoiqu ‘elles dussent paroitre durant leur vie et etre commu-

-niquees a eux memes, -- itaque indicat eas animadversiones conscriptas et editioni desti-
natas fuisse ante Lockii obitum, id est ante d. 20. Oct. anni MDCCIV. Citat porro in hoc
opere meditationes suas (anno MDCLXXXIV primum editas) tamquam ante viginti annos
typis expressas, quod, si ad amussim exigitur, annum MDCCIV nobis praebet. Denique Ha-
noverae 'legi duas Leibnitii ad Cudworthi liliam Masham epistolas, quarum in una, d. 30. Jun.
1704 data, se nunc ipsum elaborare annotationes in Lockii opus, in altera d. 5. Jul. 1705,
has annotationes confectas esse scribit. Quodsi typotheta non commisisset errorem illum
supra (ad Art. XL. b,) memoratum, finem Voluminis primi fecisset haec longissima Leib-
nitii commentatio, qua singulas Empirismi quem vocant sententias accurate pensitat, iisque
suam de ideis innatis et de sufficientia ac valore mentis doctrinam opponit. In volumine
altero primus tractatus est:

Lx. Considerations sur le principe de vie et sur les natures plasti-
ques par l'auteur de l‘harmonie preetablie. Prodiere hae considerationes pri-
mum in Basnagii Historia operum doctorum anno MDCCV. indeque a Dutensio receptae
sunt. Quae eo majoris sunt momenti, quod sententias spectant viri cum quo magnam
sententiarum cognationem ipse Leibnitius saepe profitetur. Indicavimus supra (ad art. LV.)
mirabilem sententiarum similitudinem inter Leibnitii et Cudworthi rationem Cartesii ar-
gumentum ontologicum corrigendi.

LX1.0bservatio ad recensionem libri de fidei et rationis consensu a
domino Jaqueloto editi, mense Octobri 1704 factam. Quum in illa Jaqueloti
libri censura mentio facta esset systematis Leibnitiani, ipse noster hac observatione defi
nire voluit quis consensus, quis dissensus inter ipsum et Jaquelotum esset. Evulgata est
haec observatio in Act. Erud. Lips. ai. 1705, ac postea Dutensii editioni inserta.

LXII. Ad reverendissimum Patrem Des Bosses epistolae octo. Optime
meruit DutensiuS, quod primus has Leibnitii epistolas evulgavit. Comparaverat ei Gobe·
tus septuaginta Leibnitii ad Patrem Des Bosses epistolas, quas in Bibliotheca Pa‘risiensi
repererat. Quarum triginta in Dutensii editione inter opera philosophica collocata in Τοιιιο
secundo ‚ ceterae in Τοιιιο sexto leguntur. Quas ideo potissimum existimamus maximi
momenti esse, quod nobis ex iis eluceat, quomodo Leibnitius studuerit, ut systematis sui
cum philosophia Scholastica consensus aut dissensus in lucem prodeat, et ut congruum
reddatur cum fide catholica.. Qua · in re summa opera laboranti interdum id mirum. evenit,

