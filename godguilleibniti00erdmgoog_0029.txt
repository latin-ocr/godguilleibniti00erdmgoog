PRAErarro. xxm

quod adversarius ipsius Leibnitii partes tenere conatur, cum noster suas aquilas jam reli-
querit. Elegimus ex his epistolis eas quae gravissimae nobis visae sunt. Cum vero res-
ponsiones Patris Des Bosses desint, non dedimus Leibnitii epistolas sicuti Dutensius una
coacervatas, sed singulas epistolas suis numeris instructas ei quamque attribuimus quo
conscripta est anno. ltaque ne temporis rationem turbemuS, primo eas tantum inserui-
mus, quae anno MDCCVI et MDCCVll conscriptae apud Dutensium l. c. p. 265 seqq.
leguntur.

LXIII. De modo distinguendi phaenomena realia ab imaginariis. Frag-
mentum hoc, nondum antea editum, diversis temporibuS, ut literarum tractus produnt, con-
suiptmn est, quae ni fallor longe inter se distant. Quodsi quis contendere velit, partim
conscriptum esse ante saeculi XVII finem, equidem non certem. Tamen subjunxi illis
ad Patrem Des Bosses epistolis, quia eandem cum illis sententiam, idealisticam quam
vocant, de materia tenet. Itaque cum ad certum tempus definiendum indicia desint ar-
gumenti naturam sequuti sumus.

LXIV. Epistola ad Hanschium de philosophia Platonica sive de Enthu-
siasmo Platonico primum edita est ab Hanschio, quippe qui eam Diatribae suae de
Entlmsiasmo Platonico (Lips. 1716 4) praemiserit. Nescio quo casu evenerit ut typotheta
epistolae d. 25. Jul. MDCCVII conscriptae diem 3. Jan. anni, MDCCX subscriberet. (Cr.
Ludovicii librum: Ausstihrlicher Entwurr einer vollstiindigen Historie der Leibnitzschen
‘Philosophie, Leipzig 1737 2r. Th. p. 130).

LXV. Lettre a ΜΓ. Coste‚ de la necessit& et de la contingence, epistola
Leibnitiana nondum adhuc edita, quae cum argumentum tractet saepius a Leibnitio pen-
sitatum idque, ut mihi videtur, accuratius paulo explicet non potui quin editioni meae
insererem.

LXVI. Remarques sur le sentiment du P. Malebranche, qui porte que
nous voyons tout en Dieu, concernant l'examen que Mr. Locke en a fait
Edidit primus has animadversiones Raspius. Quas anno MDCCVuI circiter conscriptas
esse, ex eo conjiciendum puto quod librum citant anno MDCCVI Londini editum. Ita-
que cum aliis caream indiciis, vix repugnem si cui contendere libuerit, conceptas esse
alio tempore. Sed rogaturo cur non ipsi anno MDCCVI eas assignaverim, hoc tantum
respondeam: patere ex iis ipsis quae sequuntur, quam sero interdum ea ad Leibnitium
pervenerint quae in Gallia edita fuerint, ideoque non posse exspectari , libros in Anglia
vulgatos citius in ejus manus venisse.

LXVII. Remarque de ΜΓ. Leibniz sur un endroit des Mdmoires de Tre-
voux du mois de Mars 1704. Leguntur quae hic dedimus apud Dutcnsium l. c. p. 258,
quippe qui e memoriis Trivultianis quibus inserta erant anno MDCCVIII ea exscripserit.
Neque indigna erant quae insererentur editioni, cum hic primum noster confessus sit quod
postea saepius disertissimis verbis , Patri Des Bosses praecipue , scripsit, etsi ex systemate
harmoniae praestabilitae non explicari possit vera corporis et animae unitas, sed solus
consensus et concentus, tamen se non negare veram talem -unionem metaphysicam- exi-
stere. lis qui Leibnitii philosophiam accuratius perspexerint, notum est hac sententia ir-
ritum fieri idealismum 'quem vocant Leibnitianum. Quippe in ea jam latet istud »vincu-

